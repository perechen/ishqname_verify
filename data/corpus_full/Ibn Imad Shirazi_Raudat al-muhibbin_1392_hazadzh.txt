
الحمد لخالق البرایا
والشکر لواهب العطایا
ای نام تو صدر هر کتابی
و آرایش فصل هر خطابی
مفتاح خزینه معانی
عنوان صحیفه امانی
منشور کمال لایزالی
طغرای مثال بیمثالی
مفتوحه درس هر سخنسنج
بر دل ز یقین گشاده صد گنج
ذات تو منزه از تغیر
عقل از تو فتاده در تحیر
هم اول بیبدایتی تو
هم آخر بینهایتی تو
هم نامه نامهاست نامت
قانون نجات شد کلامت
بر هرچه رقم زدی ز هستی
بی منت خامه نقش بستی
از علم تو نقطه‌ایست عالم
زان دائره نقطه‌ایست آدم
در راه تو عقل حکمتاندیش
عاجز شده از حقیقت خویش
از عجز مقدسان افلاک
بگشاده زبان ما عرفناک
در مجلس خاص نحن اقرب
شد پیر خرد چو طفل مکتب
صنع تو ورای فرش غبرا
افراشته نه سپهر خضرا
سبحان الله زهی خداوند
بیشبه و شریک و مثال و مانند
او راست کامل پادشاهی
کس عارف او نشد کماهی
گه مشعل روز برفروزد
تا بال غراب شب بسوزد
گه حجله شب کند مطرا
تا جلوه دهد عروس مه را
از زلف شب است و عارض روز
کین شاهد دهرشد دلافروز
اینت بمعاش رهبری کرد
وانت بلباس رهبری کرد
صنعش که همه جهان بیاراست
از عشق درون جان بیاراست
بر صفحه دل علم روان کرد
آثار کمال خود عیان کرد
هر دل که ز مهر او صفا یافت
از پرتو نور مصطفی یافت



آن سایه رحمت الهی
آن مظهر لطف پادشاهی
آن خواجه که شد فلک غلامش
آرایش عقل گشت نامش
آن محرم سر ذوالجلالی
و آن مهر سپهر لایزالی
مهری که نبود سایه او را
عرش است کمینه پایه او را
ای مطلع صبح آفرینش
روشن بتو چشم اهل بینش
ای خسرو بارگاه تمکین
کام انا املح از تو شیرین
ای پایه تو مقام محمود
پیرایه تو کلام معبود
ای صدرنشین مسند شرع
اصلی تو و دیگران همه فرع
شهباز سرای قاب قوسین
بر شد ز تو آشیان کونین
از سر تو کس نگشته آگاه
در خلوت خاص لی مع الله
خیاط ازل قبای لو لاک
بر قامت تو برید چالاک
عیسی است بشر مقدم تو
روح القدس است همدم تو
هر چند که آخری بمقدم
شد نور تو بر همه مقدم
والشمس حکایتی ز رویت
و اللیل کنایتی ز مویت
شاهی و ملایکت سپاه است
خلق تو عظیم و حق گواه است
تو ماهی و پیروان نجومند
مفتاح خزاین علومند
صدیق که رهنمای دین است
فرمانده کشور یقین است
فاروق که دین ثبات ازو یافت
عثمان که حیا حیات ازو یافت
حیدر که ستوده خدا بود
طاوس ریاض لافتی بود
هست از تو روان پیروان شاد
بر روح و روانت آفرین باد



ای مقصد هر امیدواری
بخشنده هر گناهکاری
گر جرم ز بندگان نیاید
عفو تو جمال کی گشاید
گر بار گناه ما گران است
لطف و کرم تو بیکران است
یا رب بصفای صبحخیزان
یا رب بدعای اشکریزان
یا رب بدل نیازمندان
یا رب بنیاز مستمندان
کز سر محبتر کن آگاه
در خاطرم این و آن مده راه
بفروز دلم بنور ایمان
بر من بگشا دری ز عرفان
بیدار کنم ز خواب غفلت
مستم مکن از شراب غفلت
بر ابن عماد بیسر و پای
رحمت کن و از کرم ببخشای



فرخنده‌شبی نشسته بودم
در بر رخ غیر بسته بودم
از نیک و بد جهان گذشته
وز باده فکر مست گشته
تا در نگرم ز راه بینش
کز چیست نظام آفرینش
مقصود چه بود از آنکه آدم
شد مظهر سر اسم اعظم
جان از چه حیاط جاودان یافت
تن بهر چه خلقت روان یافت
از چیست مدام مستی می
وین غافل چنگ و ناله نی
داغ از چه نهاد لاله بر دل
سرو از چه بماند پای در گل
گل پیرهن از چه میکنده چاک
وز بهر چه شد بنفشه غمناک
گریان زچه گشت ابر آزار
نرگس همه شب چرا است بیدار
القصه درین خیال بودم
با خویش درین مقال بودم
دل کاینه جمال شاهیست
گنجینه حکمت الهی است
گفت این همه مست جام عشق اند
چون مرغ اسیر دام عشق اند
عشق است نظام کار عالم
بر عشق بود مدار عالم
کونین چو جسم و عشق جان است
دردانه بحر لامکان است
عکس ز جمال ذوالجلال است
طغرای مثال مثال لایزال است
دل چون بزبان حال برمن
این نکته عشق کرد روشن
بنمود مرا رهی کزان راه
گشتم ز رموز غیب آگاه
خوردم زشراب خانه عشق
جامی ز می مغانه عشق
زین باده چو جرعه‌ای چشیدم
سر قدم آشکار دیدم
آزاد شدم ز هستی خویش
وز بند هواپرستی  خویش
دانای رموز غیب گشتم
گنجور کنوز غیب گشتم
چون بر من بیقرار شیدا
این سر نهفته شد هویدا
از عالم غیب منهی راز
دردادن به گوش جانم آواز
کای محرم سر عشقبازی
مشمار حدیث عشقبازی
بگشای در خزینه نظم
در بحر فکن سفینه نظم
در جستن گوهر معانی
سعیی بنمای تا توانی
اعجاز سخنوری عیان کن
وز عشق حکایتی بیان کن
از غیب چو این ندا شنیدم
تدبیر قبول حکم دیدم
جستم  ز ضمیر خویش یاری
بستم کمر سخنگزاری
در نظر کشیدم این جواهر
کامد بکفم ز بحر خاطر
در پرده دل ندای عشاق
بنواختم از برای عشاق
یعنی که ز عشق داستانی
گفتم بلطیف تربیانی
تا ماند از آن بهر دیاری
از ابن عماد یادگاری
خواهم ورقی نوشتن از عشق
کاسان نتوان گذشتن از عشق
عشق است طریق آشنائی
دل یافت ز عشق روشنائی
دل بر در عشق پرده‌دار است
جان در بر عشق امیدوار است
مرغیست ز آشیان لاهوب
جز دانه دل نباشدش قوت
مصباح زجاجه و جود است
مفتاح خزینه‌های جود است
عشاق خلاصه الستند
از جام یلی مدام مستند
پروانه‌صفت اگر بسوزند
زین سوز چو شمع برفروزند
جانبخش بود کلام ایشان
محمود بود مقام ایشان
بی عشق مباش تا توانی
این است سخن دگر تو دانی



این طرفه‌حکایتیست بشنو
وز عشق روایتیست بشنو
گویند که گشت نوجوانی
سر گشته مهر دلستانی
عشق رخ آن نگار سرمست
بربود عنان عقلش از دست
میبرد بسر در این غم ایام
یک لحظه نمیگرفت آرام
میسوخت در آتش فراقش
میساخت به درد اشتیاقش
چون بلبل مست هر سحرگاه
میکرد هزار ناله و آه
با درد نشسته روز و شب شاه
از بود وجود خویش آزاد
فارق ز ریا و خودپرستی
کارش همه بیخودی ومستی
خط بر سر حرف خود کسیده
پیوند ز غیر او بریده
از مشغله وجود فارغ
از بند زیان و سود غارغ
مجنونصفت از فراق لیلی
از هر مژه‌ا گشاده سیلی
گه جامه صبر چاک گردی
گه ناله دردناک کردی
گه با دد و دام آرمیدی
از خلق چو وحشیان رمیدی
از صحبت عشق زار گشته
آشفته و بیقرار گشته
دل در سر کار عشق کرده
جان نیز نثار عشق کرده
از فرقت آن مه دلافروز
در غصه گذاشتی شب و روز
القصه بجان رسید کارش
وز دست برفت روزگارش
چون هیچ کسش نبود محرم
جز باد صبا ندید همدم
با باد زبان راز بگشاد
گفت ای دل و جان من بتو شاد
ای روح مشام دردمندان
بوی تو انیس مستمندان
ای محرم عاشقان مسکین
وی همدم بیدلان غمگین
ای چهره‌فروز شاهد گل
وی حلقه‌گشای زلف سنبل
اطراف چمن معطر از تو
بیداری چشم عبهر از تو
مشاطه نو عروس گلزار
جانبخش چو بوی زلف دلدار
عیسیدمی و رسول صادق
در راه محبتی موافق
کس چون تو پیام عشقبازان
هرگز نبرد به دلنوازان
عمریست که در هوای آنم
تا قصه خویش بر تو خوانم



بربود دلم بغمزه ماهی
در کشور حسن پادشاهی
شوخی صنمی بتی نگاری
سیمینبدنی سمنعذاری
سلطان سریر خوبروئی
شاهنشه کشور نکوئی
آرامدل امیدواران
آسایش جان بیقراران
خورشید سپهر آشنائی
در دیده بجای روشنائی
هم اختر برج مهربانی
هم گوهر درج کامرانی
هم مرهم داغ دردمندان
هم چشم و چراغ مستمندان
از ماه رخش جهان منور
آفاق ز زلف او معطر
خورشید غلام طلعت او
شمشاد خجل ز قامت او
دل بسته زلف تا بدارش
جان تشنه لعل آبدارش
ماهیست زاوج دلنوازی
سرویست ز باغ سرفرازی
رویش که بحسن بیمثال است
آئینه صنع ذوالجلال است
بنمود به عاشقان کما هی
انوار صنایع الهی
لعلش چو حیات جاودانی است
سرچشمه آب زندگانی است
افکنده بگاه درفشانی
خون در جگر عقیقکانی
گوئی که حدیث جان شیرین
رمزیست ازان دهان شیرین
خالش که برانلب چه نوش است
زنگی بچه شکرفروش است
یا رب که چه زنگئیست مقبل
کو را لب کوثر است منزل
چشمش بکرشمه دلربائی
بالاش براستی بلائی
گیسوش که رشک عنبر آمد
در پاش فتاد و بر سر آمد
 گویند که هست نافه در چین
در نافه زلف اوست صد چین
هر حلقه زلف آن پریوش
نعلیست بنام من در آتش
همخوابه سنبل ارغوایش
دلبسته طاق ابروانش
در زلف نپیچدش بجز تاب
در چشم نیایدش بجز خواب
تا دیده بروی او گشادم
جان و دل و دین زدست دادم
تا دردی درد او چشیدم
بر هستی خود قلم کشیدم
جانم بلب آمد از فراقش
دل سوخت ز درد اشتیاقش
بگرفت ز عمر خود ملالم
یا رب که مباد کس بعالم
شمع فرحم ز باد غم مرد
صافطربم ز غصه شد درد
دریاب که زاز و بیقرارم
آشفته چو زلف اوست کارم
بشتاب که تاب دوریم نیست
در فرقت او صبوریم نیست
غیر از تو کسی نمیتواند
کین قصه بعرض او رساند
برخیز ز راه مهربانی
در نه قدمی چو میتوانی
آهسته بکوی او گذر کن
وز حال دل منش خبر کن
این نامه ببر به سوی آن یار
پیغام من شکسته بگذار


گو ای مه آسمان خوبی
وی گلبن بوستان خوبی
آب رخ تو سمن ندارد
سروی چو قدت چمن ندارد
دلخسته چشم نیممستت
جان واله لعل میپرستت
هر چند که سرو سرفرازد
در باغ بقامت تو نازد
با لعل تو غنچه گر زند دم
بادش بدرد دهن بیکدم
یا رب که جهان بکام بادت
اقبال چو من غلام بادت
عمریست که با غمت قرینم
با غصه و درد همنشینم
افتاد دلم بدام عشقت
بیهوش شدم ز جام عشقت
مرغ دل من گرفت الفت
با دایه خال و دام زلفت
از عشق تو ای بت دلآرام
یک لحظه نگیردم دلآرام
بی تو سر بوستان ندارم
برگ گل و گلستان ندارم
دارم زغمت دلی بر آتش
چون طره سرکشت مشوش
تا دل ز من شکسته بردی
جانم بغم و بلا سپردی
ورد من خسته‌دل شب و روز
اینست ز عشقت ای دلفروز



کای دل شده مبتلای عشقت
تا چند کشم بلای عشقت
بیگانه شود ز خویش چون من
هر کو شود آشنای عشقت
جان و دل و عقل و دین بیکبار
در باختم از برای عشقت
بلبلصفت از هزار دستان
هر لحظه زنم نوای عشقت
چون صبح ز مهر میزند دم
نا یافت دلم صفای عشقت
اسرار حقیقت آشکار است
در جام جهاننمای عشقت
گر سر برود بخاک پایت
از سر نرود هوای عشقت
شد ابن عماد مست و مد هوش
از جام طربفزای عشقت


در عشق تو دل ز دست دادم
بر خویش در بلا گشادم


عشق تو گشود آبم از چشم
عشق تو ربود خوابم از چشم
گفتم که درون پرده جان
راز تو کنم ز غیر پنهان
شد فاش میان مردم این راز
از چهره زرد و اشک غماز
اکنون چه کنم چه چاره سازم
کز پرده برون فتاد رازم
از عشق تو بیقرارم ای دوست
فریادرسی ندارم ای دوست
رحم آر که بی دل و اسیرم
جز لطف تو نیست دستگیرم
تا طاقت صبر کردنم بود
تاب غم و غصه‌خوردنم بود
خوردم غم عشق و صبر کردم
و آگاه نشد کسی ز دردم
صبرم چو نماند در فراقت
وز حد بگذشت اشتیاقت
نزدیک تو ای مه دلفروز
این نامه نوشتم از سر سوز
شرخ غم خویش با تو گفتم
حال دل ریش با تو گفتم
باشد که چو حال من بدانی
از روی وفا و مهربانی
سر با من خسته‌دل درآری
کامم ز وصال خود برآری



چون باد از آن غماندوز
این قصه شنید از سر سوز
بر خاست ز راه دلنوازی
در بست میان بچاره‌سازی
نگرفت دمی قرار و آرام
شد سوی دیار آن دلارام
عزم سر کوی آن صنم کرد
آهنگ حریم آن حرم کرد
چون بود ز محرمان آن ماه
دادند درون پرده‌اش راه
در حال که آن بت پریرخ
زان پیک خجسته فال فرخ
بشنید پیام و نامه‌اش دید
چون نامه سر از وفا بپیچید
چون طره خود بهم برآمد
شد تند و بسرکشی درآمد
صد گونه خطاب کرد بنیاد
وز روی عتاب گفت یا باد
کای گمره هرزه گرد ز نهار
دم در کش و این حدیث بگزار
گر بیخردی حکایتی گفت
آنرا نتوان زوی پذیرفت
بنشین و مگو دگر ز هر در
زین گونه پیامها میاور
آن بیهده‌گوی را مبر نام
وز ماش نه نامه بر نه پیغام
ور زانک گذرفتد بسویش
گرزنده بود زمن بگویش


کای هرزه درای باد پیامی
وی شیفته‌رای بی سر و پای
از خیل که ای ترا چه نام است
کاندر سرت این خیال خام است
جای تو کدام سرزمین است
گمره‌شده رهت نه این است
مقصود تو چیست از کجائی
در دام غم که مبتلائی
سودای که در سرت فتاداست
این داغ که بر دلت نهاداست
از جام محبت که مستی
دل در خم طره که بستی
مهر که فکند در دلت جوش
سودای که برد از سرت هوش
از شوق که گشته بدینسان
آشفته و بیدل و پریشان
از زلف کدام عنبر این خال
سودازده گشته بدین حال
خورشیدرخ کدام مهوش
در خرمن هستیت زد آتش
زین گونه بلا که ره به در نیست
بر گرد که جز ره خطر نیست
کانان که به عشق دل سپردند
هر چند که رنج بیش بردند


در عشق بجز بلا ندیدند
جز درد دل و عنا ندیدند
چندانک پی وفا سپردند
غیر از ستم و جفا ندیدند
گشتند بتیغ غصه مقتول
در فرقت و خون بها ندیدند
جان و دل خویش را زمانی
از محنت و غم رها ندیدند
در دست بلای عشق خود را
جز عاجز و مبتلا ندیدند
گشتند بسی درین بیابان
سر گشته و رهنما ندیدند
بسیار درین طلب بمردند
از درد دل و دوا ندیدند


این راه نکرد هیچ کس طی
کس زنده برون نرفت از حی


این فکر مخالف از کجا خاست
فکری نکنی که این چه سودا است
افتاده‌ای از ره سلامت
دوری ز مقام استقامت
راه طلب تو بینشان است
این راه مرو که بیم جان است
از فکر عقیم تو چه زاید
وز رای سقیم تو چه آید
هم فکر تو حاصلی ندارد
هم راه تو منزلی ندارد
بخت بدو طالع مشوش
این راه نمودت ای بلا کش
گر واقف این رموز گشتی
بر خشک مران بهرزه کشتی


چون باد صبا از آن پریوش
این قصه شنید شد مشوش
آمد سوى عاشق جگرسوز
گفتش سخنان آن دلفروز
حرفى چو رسيد از آن بگوشش
برد انده عاشقى ز هوشش
اميد بهوش بازش آورد
در دائره نيازش آورد
با باد بصد فغان و زاری
گفت ازسر عجز و خاكسارى
کای پيك سبكرو سحر خيز 
دست من و دامن تو برخیز
بشتاب ز گرد ره دگربار
از را ز من این پيام بگزار


گواى رخت اوج حسن را ماه
سر تا قدمت لطيف و دلخواه
اى زشك پرى وغيرت حور
از روى تو باد چشم بد دور
اى خسرو خيل ماهرويان
سرحلقه جمع مشكمويان
مهروى تو ديد و شد غلامش
زان روى منيرگشت نامش
يا رب كه سعادتت قرین باد
جان و دل دشمنت حزين باد
درياب كه چشمپر خمارت
برد از من خستهدل بغارت
زد سنبل زلف تو بيكدم
كار من دلشكسته برهم
از جام محبت تو مستم
سررشته عقل شد ز دستم
بشكست مرا ز بار غم پشت
دردا كه غم تو خواهدم كشت
از غصه هجر زار گشتم
چون زلف تو بيقرار گشتم
ازچشم و دل من اى دلارام 
بربود غم تو خواب و آرام
زین بيش مرانم از در خويش
مهجور مدارم از بر خويش
درعشق مباد کس چو من زار
سودازده و غريب و بى يار
برمن كه دلم زغصه ریش است
گر رحم كنى بجاى خويش است
پیوسته مشوشم چو زلفت
همواره بر آنسم چو زلفت
از شوق تو ای مه دلفروز
سوزم همه شب چو شمع تا روز
گویم ز فراق رویت ای ماه
گویم ز غم تو گاه و بیگاه

دردا كه دلم اسير غم شد 
اندوه فزود و صبركم شد
پشتم چو كمان ابروى تو
از بار غم فراق خم شد
مسكيندل مستمند زارم
دور از تو ندیم هر ندم شد
هم خسته غصه بلا گشت 
هم كشته محنت و الم شد
چون طبل نهان زند كسى گو
در عالم عاشقى علم شد
كارم همه رصبر و بردباريست
تا شيوه تو همه ستم شد
بر ابن عماد رحمتى كن
کز دست تو پايمال غم شد

دارم زغم تو اى پریوش
چشمى و دلى پر آب و آتش


آندم که صبا بفال فرخ
آمد ز بر تو اى پرىرخ
جان را ز فرح بباد دادم 
بر دل در خرمى گشادم
گفتم مگر اى بت خطائى
بر من تكشى خط جدائى
چون نامه شوق من بخوانى
بر من قلم جفا نرانى
چون نامه پر از وفا نه پيچى
در سركشى و جفا نه پيچى
در خط مشوى و رخ نمائى
و ز بند غمم دهى رهائى
آگه شوى از درون ریشم
دل شاد كنى بوصل خویشم
ليكن چو پيام تو شنيدم
و آن سرکشى و عتاب ديدم
ديدم كه سر وفا ندارى
ميلى بمن گدا ندارى
چون خامه برآمد از سرم دود
خوناب دلم ز ديده بگشود
كردم چو خط تو اى ستمگر 
از دست غم تو خاك بر سر
تا چند بسر دوم چو خامه
یک روز بخوان مرا چو نامه
بگشاى دلم چو خامه از بند
با وصل دهم چو نامه پيوند

زو باز چو باد نوبهارى
بشنید همان فغان و زارى
 دانست كه دردمند عشقست
سرگشته و پایبند عشقست
 شد سوى حرم آن حرمباز
بشنيد پیام ان دافكار
از باد چو زلف خود برآشفت 
بازش بطريق سرکشى گفت
كاى حيله كن فساد پرداز
این چيست كه باز كردى آغاز
این بیهده گوی بی خرد كیست
مقصود ارين حكايتش چيست
تا چند سخن ز عشق راند
هر دم  ورقى ز عشق خواند
او را چه محل که عشق بازد
یا در ره عشق سرفرازد
از نامه و نام او حذر كن
آغاز حكايتى دگر كن
ز نهار که یاد او مكن هیچ
من بعد  مگوی زین سخن هیچ
ور زانكه بغیر اختيارت
افتد گذری بر آن دیارت

گو اى شده از ره خرد دور
گشته بهواى خویش مغرور
پیداست ز نامه و پیامت
كافتاده از ره سلامت
گرهست هواى مات در سر
بادت بكفست و خاك بر سر
گرد سر كوى ما چه گردى
بنشين كه نه مرد این نبردى
گر باد شوى نيابيم گرد 
بيهوده مكوب آهن سرد
کس را نرسد بوصل ما دست
كى ذره بافتاب پيوست
مقصود تو مقصديست بس دور
عاقل شود از چنين هوس دور
كس عكس جمال ما نديدست
كس نقش خيال ما نديدست
مهر رخ ما ز دل بدر كن
و ز غمزه مست ما حذر کن
چون نيسمت حديث عشقبازى
بگذار حديث عشقبازى
شاخى منشان كه آخر كار
جز خون دلت نياورد بار
گر تو ز خيال باطل خویش
درجستن حل مشكل خویش

از ما طمع  وصال دارى
الحق هوسى محال دارى
وصلم نتوان بخواب ديدن
این چیست که در خیال داری
جائی كه صبا كذر ندارد
آیا تو کجا مجال داری
هيهات كه كوه بر نتابی
این غم که تو احتمال داری
گر خود بمثل چو كوه گردى
کی طاقت این جمال داری
آشفته و تیرهحال باشى
تا میل بزلف و خال داری
چند اختر بخت خويشتن را
در عقده این وبال داری


وصلم نشود ترا ميسر
بگذار حديث وصل و بگذر


اى گمره دل ز دست داده
در دام غم بلا فتاده
بس دل که ز بون شدست ازین غم
بس دیده که خون شدست ازین غم
بیهوده بخون خود چه گوشی
وین زهر هلاهل از چه نوشی
آتش چه زنی بخرمن  خویش
کس چون تو مباد دشمن خویش
جز درد دل و غمت چه حاصل
زین فکر كج وخيال باطل
با شاه گدا نگشت همدوش 
 با سرو گیا نشد هم آغوش
هست آرزوى تواى مهوس
انديشه گنج و مرد مفلس
عنقا نشود بهر بهانه
با زاغ و زغن همآشیانه
دور است ز راه  آشنائى
طاوس و سرای روستائى
با دانه در و عقد گوهر
خرمهره کجا شود برابر
تو چون مگسى و ما همائیم
آیا تو كجا و ما  كجائیم
هر چند پى وصال پوئی
هرچند ندیم و وصل جوئى
هرگز نرسد نویدی از مات
هیهات از من اميد هیهات

چون باد شنيد این ازان ماه
این قصه غمفزاى جان كاه
 آمد سوى عاشق دلفكار
بگذارد پيام آن جفاكار
زین گونه پيامها چو دادش
فرياد برآمد از نهادش
باز از سر عجز گفت با باد
كاى روح و روان من بتو شاد
در باب كه رفت كارم از دست
در پاى فراق تو شدم پست
یك باردگر ز روى یارى
برخيز ز راه دوستدارى
درنه قدمى بگوى آن ماه
وز حال دل منش کن آگاه

گو اى بت مهوش دلآرام
یا رب كه خجسته بادت ایام
رحم آر بر آه دردناكم
زین بیش مکوش درهلا کم
خونين دلم ازغمت چو لاله
کارم همه گریه است و ناله
كريم ههـه روز در فراقت
نالم همه شب در اشتیاقت
بيمست که  از درون غمناك
گر آه زنم بسوزد افلاک
در دام توام فكند تقدير
در خور نیمت ولی چه تدبیر
در خوارى من مبين نگارا
در زاری من نگر خدا را
گر محنت عشق و بار اندوه
یک ذره نهند بر دل کوه
 فرياد ز جان او بر آيد
خوناب ز چشمها گشاید
آنكو غم عشق ديده باشد
در عشق بلا کشیده باشد
داند که چه میکنم شب و روز
در عشق تو ای مه دلفروز
من منتظ-ر نويد  وصلم
در هجر تو بر امید وصلم
تا عمر بود امیدوارم
جان در ره عشق میسپارم
گویی پی کار خویشتن گیر
دم در کش و ترک مهر من گیر


در غصه هجراگر بميرم
حقا که دل از تو بر نگیرم
جز سینه سپر نسازم اى دوست
گر غمزه تو زند بتیرم
تو خسرو كشور جمالى
من بنده عاجز فقیرم
از روى كرم بگير دستم
کافتاده و بدیل و اسیرم
عشق رخت اى صنم بر آورد
از بخت جوان و عقل پیرم
اى سرو سمن عذار گل بوى
پیش قد و قامت تو میرم
عمريست كه در هواى مهرت
سرگشته چو ذره حقیرم


بر من در وصل خويش بگشاى
بر ناله زار من ببخشاى
دردا که دل ازغمت بفرسود
و ز وصل تو یکنفس نیاسود
مجنون كه زعشق روى کياى 
با جان و جهان نداشت میلی
پيوسته چو باد بر در و دشت
آشفته و بیقرار میگشت
همواره چو ابر نوبهارى
میکرد ز دیده اشکباری
او نيز غمش بقدر می خورد
گه گه نظرش نحال میکرد
حال من بیقرار محزون
بگذشته ز حال زار مجنون
آخر نظرى فكن بحالم 
کز دست فراق پایمالم
بسيار جفا کشيدم از تو
یک روز وفا ندیدم از تو
از من همه روز جانسپارى
و ز تو همه دم جفا و خوارى
هجران تو اى نگار دلبند
شاخ طربم ز بيخ بركند
رفت از غم عشق تو بيكبار
دست طرب و نشاطم از كار
دل بی توغريق بحر خون شد
وز پرده عافيت برون شد
زنهار كه از من پريشان
چون طره خويش سر مپيچان
چون نيست مرا بهیچ روئى 
جز ديدن رويت آرزوئى
برقع ز رخ چو مه برافكن 
بنماى رخم بفال ايمن 
چون باد نسيم نوبهارى 
ديد آن همه عجز و بيقرارى
دانست که نيست احتمالش
دل سوخت بر آن شكستهحالش
آمد سوى آن نگار بدعهد
بگزارد پیام او بصد جهد
گفتش بطريق نكتهدانى
كاى وصل تو اصل زندگانى
چون خسته و تشنه در بيابان
جان داد چسودش آب حيوان
 رحم آر برين شكسته خاطر
كرفرقت تست خسته خاطر
اكنون بچشان مى وصالش
وامروز نظر فكن بحالش
فردا كه ز فرقتت بميرد
وصل تو كجاش دست گيرد
فرهاد چو داد جان شيرین
سودش نكند لبان شيرین
باز از سر ناز و كينهجوئى
گفتش بطریق تندخوئى
كاى باد نگفتمت كه ديگر
پیرامن آن ديار مگذر
انديشه نميكنى که ناگاه 
يكروز برانمت ز درگاه
این بیادبى نمودنت بس
وين گفتن و این شنودنت بس
ديگرمرو اى نسيم پيشش
بگذار بحال زار خويشش
ليك ار گذرى فتد بسويش
گر زنده بود ز من بگويش

كاى غمزده ترك این هوس كن
دم در کش و این حدیث بس کن
خورشيد جمال من نبيند 
جمشيد وصال من نبيند
ديدار منت چو نيست روزى
در آتش شوق چند سوزى
كارم همه ناز و دلربائيست
رسمم چو زمانه بيوفائيست
پرواى رعايتت ندارم
در چشم عنايتت ندارم
یارى و وفا  نبينى از من
جز جور و جفا  نبينى از من
هرگز نشوى ز وصل من شاد
و ز بند غمم نگردى آزاد
زين باغ مراد گل نچينى
زين شاخ اميد بر نبينى
از شوق من ار فغان برآرى
من فارغم از فغان و زارى
همواره قرين درد میباش
با ناله و آه سرد میباش
پيوسته چو شمع مجلسافروز
از آتش اشتياق ميسوز
گر جامه دری ز شوق چون گل
ور نعره زنى بسان بلبل
و ز ديده چو ابر نوبهارى
سيلاب سرشك اگر ببارى

حقا که نيابى از لبم كام 
ضايع چه كنى درین غم ایام
چون عود وجود خويشتن را
در مجمر غم چه سوزى اى خام
در طره من مپيچ  چون باد
کاشفته ترت  کند سرانجام
ترک سر خویش بایدت کرد 
 گر در ره عشق مینهی گام 
همچون تو مرا بسيست عاشق
افتاده بپای خويش در دام
کامى ز وصال من نبينى
زین کام طمع ببر بناکام

هم قصه زلف ما فرو پیچ
هم باد دهان ما مكن هيچ


رخسارم اگرچه دل فروزد
بس خرمن عاشقان بسوزد
چشمم كه نديد کس بخوابش
كی دیدی و چون شدى خرابش 
لعلم که نيافت كس از و كام
بيهوده مجو تو نيز ازو كام
ابروى كجم كه چون هلالست
گر میطلبد كسى خيالست 
قدم كه غلام اوست شمشاد
هست از غم تو چو سرو آزاد
رویم که هر آينه نبيند
چشم تو هر آينه نبيند
زلفم كه دلت شكسته اوست
بس دل چو دل تو بسته اوست
جز باد كسى نيافت بويش
سرگشته مشو بجستوجويش
كام كه برآمد ز دهانم
كار كه گشود از ميانم
انديشه تست سر بسر هيج
زنهار كه دل منه تو برهيج


چون ديد صبا که آن دلازار
بگشود در جفا دگربار
شد دور ز راه دوستدارى
بیگانه شد از طریق یاری
برعادت بیوفائی خويش
آئین جفا گرفت در پیش
 آمد سوى آن ستمكشيده
گفت آن چه شنیده بود و دیده
چون ديد كه زار و بيقرار است 
آشفته چو زلف آن نگاراست 
گفت از ره پند و چاره سازى
آن دلشده را بدلنوازی
كاى گشته تيغ بيقرارى 
سرگشته راه دوستداری
 هشدار که عا شقى چنينست 
دايم دل عاشقان جزينست
عشاق همیشه زار باشند
محنتزده و نزار باشند
آخر نشنيده  که مجنون 
بود ازغم عشق زار و محزون
وامق ز فراق روى عذ را
ميكشت بتيغ غصه خود را
افتاده عشق بود فرهاد 
كز كوه بدان صفت درافتاد
در هجر صبور باش یکچنگ
كزصبر گشاده گردد این بند
صبرست كليد گنج مقصود
از صبر بكام دل رسى زود 
چون يار سر وفا ندارد
كارى بجز از جفا ندارد
آشفتهدلان بینوا را 
با يار چه چاره جز مدارا
آنجا كه ملاحت وجمالست
گر میطلبى وفا هحالست
فرياد ز جور دلربایان
و ز دست جفاى بيوفايان
شوخند و ستمگر وجفا كار
عاشقكش و سرکش و دلازار
تنديست کمينه كار ایشان 
جورست همه شعار ايشان
عشاق گر از نياز گويند
ايشان ز مقام ناز گويند
گر تو مكنى بجز وفا هيچ
ایشان نكنند جز جفا هيچ
در قصد دلشكستگانند
در بند هلاك خستكانند
دايم بفریب نرگس هست
عقل و دل و دين برند از دست
جمعی که نهند دل بريشان
باشند هميشه دلپريشان


با او چو نسيم صبحدم گفت
این قصه چو جان خود بر آشفت
خوناب جگر ز ديده بگشاد
از روى نياز گفت با  باد
كاى راحت جان دردمندان 
وى همنفس نيازمندان
چون حكم قضاى آسمانى
دور است ز راه كاردانى
با حكم قضا چه چاره سازم
با تقش فلك چه مهره بازم 
با عشق خرد کجا بر آيد
با مهر ستاره كى نماید
زين غصه بجان رسيد كارم
معذورم اگر فغان برآرم
فرياد ز دست عشق فرياد
گو خاك مرا بباد برداد
 چون عشق باختيار من نیست
جز سوز و گداز كار من نيست
عشق آمد و برد هوشم از دل
از پند توام کنون چه حاصل
با من سخن تو در نگيرد
پند تو دلم  کجا پذيرد
هر چند كه آن نگار سرمست
از حال منش فراغتى هست
شرح غم هجر آن ز من پرس
احوال فراق جان ز من پرس
مردم  ز غم فراق برخيز
در طره مشكبارش آويز
حالم همه موبمو بيان کن
راز من خستهدل عيان كن


گواى بت سركش جفاکیش
زین بیش مدار دورم از خویش
تا كى ز بر تو دور باشم
در فرقت تو صبور باشم
گشت ازغم عشق طاقتم طاق
سوز دل من گرفت آفاق
مگذار درآتشم ازين بيش
از سوز درون من بیندیش
گر آه زنم  ز جان غمناك
از سوز دلم بسوزه افلاك
از عشق رخت چنان نزارم
كز هستى خود خبر ندارم
بی طلعت تو جهان نخواهم
نی نی غلطم كه جان نخواهم
هجر تو که خون عاشقان خورد
گرد از تن خاكيم برآورد
اميد وصالم ار نبودى
دل بى تو شكيب كى نمودى
چون ماه ز اوج دلربائى
با من چشود که خوش برآئى
كارت همه ناز و تندخوئيست
رسمت چو زمانه كينهجوئيست
آئین ستمگرى رها كن
در دم بوصال خود دوا كن
از هجر تو ديدهام پرآبست
دل ز آتش فرقتم كبابست
رحم آر برین شكستهخاطر
اى عربذه جوى سرکش آخر


چشمم ز غمت پرآب تا كى 
و ز هجر تو دل کباب تا کی
چون غمزه شوخ نيم مستت
حال دل من خراب تا کی
بخت از من زار دل رميده
چون چشم خوشت بخواب تا كى
این سوز من و نياز تا جند
وين ناز تو وعتاب تا کى
از چشم من فراف ديده
رخسار تو در حجاب تا کی
بيچارهدل من از فراقت
درمحنت و اضطراب تا کی
 با این عماد خسته آخر
ای ترک خطاخطاب تا کی

بگذر ز جفا و ناز بگذار
وین شیوه جانگداز بگذار


از درد دلم خبر ندارى
زان فارغی از فغان و زاری
در عشق تو محرمم نسيم است
غم همدم و ناله‏ام ندیم است
آن دم که بنالم از دل تنگ
بس خون بچکانم از دل سنگ
از سوز درون چو برکشم آه
همچون دل شب کنم رخ ماه
خون دل و آه صبحگاهى
این رفت به ماه و آن به ماهی
اى گلبن باغ دلربایى
بگذار طریق بیوفایی
در كينه مپیچ و مهربان شو
با یکدل خویش یکزبان شو

یك روز شنيده ام كه بلبل
میگفت ز شاخ سرو با گل
كاى غره بحسن و شوكت خويش
از ناله زار من بیندیش
بر گريه من مباش خندان
کین عمر دوروزه نیست چندان
هم دور زمانه را وفا نيست
هم دولت و حسن را بقا نیست
من نيز چو بلبل سحرخوان
تا کی ز غمت برآرم افغان
وقت است كه خار غم برآرى
از پای دلم به غمگساری
گر جان به لب آيد از فراقت
ور سر برود در اشتیاقت
من ترک محبتت نگويم
جر راه مودتت نپویم
جز وصل تو از خدا نخواهم
این است دعای صبحگاهم
تا كام نيابم از دهانت
تا سر ننهم بر آستانت
گر بر سر خاک من خرامان
آیی مفشان ز خاک دامان
چون خون بگرفت گردنت را
گو خاک بگیر دامنت را

القصه چو اين فغان و زارى
بشنيد نسیم نوبهارى
دانست كه زار و دردمند است
آن دلشده را نه جای پند است
از محنت عشق زار گشتست
درد دلش از دوا گذشتست
چون طره دوست بيقرار است
درمان دلش وصال یار است
با عشق هر آنکه كرد پيوند
سودش نکند نصیحت و پند
برخاست بماند از بر او
شد باز بسوی دلبر او
اول بثنا و مدح‏ خوانى
گفت ای مه اوج مهربانی
دور فلکت بكام بادا
عیش و طربت مدام بادا
از زلف و رخ تو اى پريوش
بادا شب و روز عاشقان خوش
همواره دل تو شادمان باد
حسنت ز زوال در امان باد
وانگه ز ره نصيحت و پند
گفتش بفسون فسانه چند
کای غافل از آه دردمندان
فارغ ز فغان مستمندان
آخر سوی خستگان نظر كن
از آه شکستگان حذر کن
انديشه کنند پادشاهان
از سوز درون دادخواهان
تو خسرو ملک حسنى امروز
زنهار بترس از آه دلسوز
سوز دل عاشقان مشتاق
نبود عجب ار بسوزد آفاق
بر عاشق خويش جور و خوارى
دور است ز راه و رسم یاری
اين غمزده را چنين بيکبار
در محنت و اضطراب مگذار
از روی كرم بپرس حالش
بفرست نویدی از وصالش
افتاده تست دست گيرش
دلداده تست در پذیرش
حال دل زارش ار بدانى
زین بیش بزاریش نرانی
دور از تو چه گويمت كه چون است
از دیده میان موج خون است
افتاده و دردمند و رنجور
دلداده و مستمند و مهجور
از غصه تنش چو موى باريك
روزش چو شب فراق تاريك
پیوسته قرین شود و بيمار
چون چشم خوشت مدام بيمار
هم دل زغم فراق محزون
هم ديده ز اشتياق پرخون
روز طربش به شب رسيده
جانش ز غمت به لب رسيده 
گه جامه درد ز شوق چون گل
گه نعره زند بسان بلبل
بر دل چه نهی چو لاله داغش
بفروز دمى چو گل چراغش

در حال که این حديث دلسوز
بشنيد ز باد آن دلفروز
در وی دم باد صبح اثر كرد
ناز از سر و كين ز دل بدر کرد
آمد بطریق مهربانی
ياقوت لبش بدرفشانی
گفت ای دم تو انيس جانها
وى بوى تو راحت روانها
گفتى سخنان مشفقانه
زد پند تو تير بر نشانه
ليكن ره عشق بی خطر نيست
هر دلشده مرد این سفر نيست
آن را كه وصال يار بايد
گر جور كشد ز يار شايد
عاشق كه نه بردبار باشد
با عاشقيش چه كار باشد
گنج است وصال ما و بی رنج
كس را نشود ميسر این گنج
آن گنج برد که رنج بردست
آن نوش خورد كه نيش خوردست
عيبم چه کنى بتندخویى
كاين است طريق خوبرویى
بردند هميشه عشقبازان
بی داد و ستم ز دلنوازان
رسم است بتان سيمتن را
كاشفته‌دلان ممتحن را
اول بجفا بيازمايند
و آنگه ز در وفا درآيند
من هم بجفاش آزمودم
كردم ستم وغمش فزودم
در راه طلب چو این هوادار
ثابت قدم آمد و وفادار
زین پیش اگر بکینه‌جویی
گفتم سخنى ز تندخویى
اکنون ز سر جفا گذشتم
طومار فراق درنوشتم
برخيز اگرچه نانوانى
جهدی بنماى تا توانی
چون بست بوصل ما اميدى
از وصل ‏منش ببر نویدی

گو ای شده مست باده عشق
فرهاد‏صفت فتاده عشق
خوش باش و مشو ز وصل نومید
در هجر كسى نماند جاويد
اندوه زمانه را بقا نیست
هر درد كه هست بیدوا نيست
در پاى فراق اگر شدى پست
آمد گه آنكه گيرمت دست
بسيار جفا کشیدى از من
يک روز وفا نديدى از من
هستند مرا بسى هوادار
ليكن چو تو نيست كس وفادار
چندانكه بجورت آزمودم
بدمهرى وسرکشی نمودم
از من همه تندى و جفا بود
از تو هـمه یارى و وفا بود
سهلست جفا و جور دلدار
گر زانكه بود اميد ديدار
در قول كسی كه صادق آید
در راه وفا موافق آید
با او ز ره وفا و یارى
شايد كه كنند دوستدارى
چون داد نسيم صبحگاهى
بر صدق حديث تو گواهى
ما نيز بوصل سر درآريم
وز پاى تو خار غم برآریم
چون هست وصال ما مرادت
یک روز ز مطلع سعادت

خورشيد وصال ما برآيد
بر تو شب هجر ما سرآيد
هم باغ اميد تازه گردد
هم شاخ مراد دربرآيد
آنكو بجز از جفا نكردى
با تو ز ره وفا درآید
دور فلكت بكام گردد
ملكت طربت مسخر آيد
از شمع جمال دلفروزم
كاشانه تو منور آید
وز لعل لب شكرفشانم
كام دل خسته‏ات برآید
وز طره من مشام جانت
چون باد صبا معطر آید

شبهاى جدایيت شود روز
در هجر شوى به وصل پيروز

اى غمزده شكسته‏خاطر
دلشاد شوى بوصلم آخر
گرچه غم بیکرانه ديدى
جان دادى و كام دل خريدى
اكنون غم جانگداز بگذار
كام از لب دلنواز بردار
وقت است كه گيریم در آغوش
و ايام غمت شود فراموش
بس جامه ز شوق من دريدى
بس جور ز فرقنم كشيدى
تا عاقبتت عروس مقصود
از حجله غيب روى بنمود
با تو نظر عنايتم هست
در دامن صبر زن كنون دست
تا روز شود شب اميدت
پرخنده شود لب اميدت
از دامن صبر دست مگسل
كز صبر شود مراد حاصل

با پیک صبا چو اين حكايت
گفت آن صنم از سر عنایت
دلشاد شد و ز جاى برجست
نگرفت دمى قرار و ننشست
آورد بسوی آن بلاكش
پيغام وصال آن پريوش
گفت ای به کمند غم گرفتار
بخت تو ز خواب گشت بیدار
آه سحر تو کارگر شد
شاخ طرب تو بارور شد
دلدار بحال تو نظر كرد
سوز دل تو در او اثر کرد
ليكن اگرت وصال بايد
کار تو ز صبر میگشاید
بايد كه ز صبر سر نتابى
کز صبر مراد دل بيابى
عاشق چو نويد وصل بشنيد
از باد صبا چو گل بخنديد
شاديش فزود و غصه كم شد
خاک ره باد صبحدم شد
ليكن چو سخن بصبر پیوست
بر خود در احتمال در بست
با باد زبان عذز بگشاد
گفت اى دل و جان من بتو شاد
اى راه بر ديار یارم
وى محرم صورت نگارم
در فرقت آن مه دلارام
از من مطلب قرار و آرام
صبر از دل من مجوى زنهار
تلخ است حديث صبر بگذار
برخيز ز راه لطف دیگر
از من برسان به آن سمنبر
اضعاف دعاى عاشقانه
آلاف ثناى صادقانه
چون عرضه دهى ز روی يارى
یك شمه ز حال دوستدارى

گو آنكه گدای حضرت تست
پروانه شمع طلعت تست
بی خواب و خور است در فراقت
خونينجگر است از اشتياقت
ديد از تو جفاى بینهايت
هرگز نگزید كس بجایت
با هجر تو مدتى بسر برد
جز راه محبت تو نسپرد
از عشقت اگرچه ناتوان بود
دايم بغم تو شادمان بود
تا در ره مهر تو قدم زد
چون صبح ز روى صدق دم زد
هرچند که در غمت جفا ديد
از راه وفاى تو نگرديد
بى مهر تو يکنفس نزد دم
جز ياد تواش نبود همدم
بعد از خدمات چاكرانه
با شوق و نياز بیكرانه
ميگويدت اى نگار دلجوى
وی حور پریرخ ملکخوى
ای روى تو رشک لاله و گل
زلف تو شكست قدر سنبل
قد تو نهال كامرانيست
لعل لبت آب زندگانيست
جز مهر تو در دلم مبادا
جز كوى تو منزلم مبادا
گر جور تو كرد پايمالم
هم لطف تو شد قرين حالم
بگداختى اولم بزاری
بنواختى آخرم بيارى
از وصل خودم چو مژده دادى
بر من در خرمى گشادى
زین مژده بسان گل شكفتم
با خود ز سر نشاط گفتم

كارم به مراد دل برآمد
هنگام وصال دلبر آمد
رفت اخترم از وبال بيرون
خورشيد سعادتم برآمد
شاخ طربم که بود بى بر
از دولت وصل در‏برآمد
بختم بطریق رهنمایى
در وادى عشق رهبر آمد
بشكفت دلم چو گل ز شادى
چون مژده آن سمنبر آمد
زين مژده چو باد صبح دم زد
گیتى ز دمش معنبر آمد
حقا که پيام وصلت اى جان
با جان وجهان برابر آمد

آمد شب محنتم بپايان
شد سختى هجر بر من آسان

یا رب چه دميست روحپرور
آن دم که رسد وصال دلبر
اى ماه فلک ز جان غلامت
آسوده‌روانم از پيامت
المنت لله اى دلفروز
كامد بسر این غم جگرسوز
چون نامه وصلت اى پریرخ
آورد صبا بفال فرخ
تعويذ دلفكار كردم
سرمایه افقخار کردم
از مژده وصل تو شدم شاد
گشتم ز كمین محنت آزاد
شد آتش فرقت تو ساكن
زين مژده روحبخش ليكن
فرمان صبوريم چو دادى
صد نعل در آتشم نهادى
بگشاى نقاب و روى بنماى
زین بيش صبوريم مفرماى
صبر از دل عاشق است ناياب
كى تشنه كند صبورى از آب
دردی که مرا بود ترا نيست
صبرى که ترا بود مرا نيست
زنهار مجوى دورى از من
ديگر مطلب صبورى از من
جانم بلب آمد از صبورى
كافر نگشاد درد دورى

چون يافت نسيم بیشكيبش
شد باز بسوى دلفریبش
در حال که آن نگار دلخواه
شد ز آمدن نسيم آگاه
او را سوى بزم خويشتن خواند
نزديک خودش بناز بنشاند
چون غنچه شد از نسيم خندان
بگشاد عقيق گوهرافشان
از باد به بس كرشمه و ناز
پرسيد که اى رسول دمساز
آن عاشق دردمند چون است
و آن بيدل مستمند چون است
در غصه هجر حال او چيست
در قصه شوق محرمش كيست
زو باد چو اين حديث بشنيد
از روى ادب زمين ببوسيد
گفت آنكه اسير محنت تست
بیخود زمی محبت تست
از مژده وصل گشت دلشاد
وز بند بلا و غم شد آزاد
ليكن چو حدیث صبر بسنيد
چون زلف تو بیقرار گردید
شد درغم هجر و درد دورى
شوریده ز تلخی صبوری
اين قصه چو آن بت دلاویز
بشنید به باد گفت برخیز
بشتاب و بسوى او گذر كن
وز آمدن منش خبر کن
گو آنكه ترا انيس جان است
کام دل و راحت روان است
در چشم تو نيست جز خيالش
مقصود تو نیست جز وصالش
سرمايه راحت دلت اوست
پیرایه بخت مقبلت اوست
شد زنده بمهر او روانت
معمور ازوست ملک جانت
جان تو ز عشق او بقا يافت
چون صبح ز مهر او صفا يافت
آیينه حسن او دل تست
عشقش ز دو کون حاصل تست
معراج حقيقت است عشقش
منهاج طريقت است عشقش
گر كرد مدام غم اسيرت
گشت از ره لطف دستگيرت
درد تو بوصل خود دوا كرد
كام تو ز لعل خود دوا كرد
بعد از دعوات روحپرور
چون بوى گل و نسيم عنبر
ميگويدت از طريق یارى
كاى رهرو راه دوستدارى

من زان تو‏ام دگر چه خواهى
جانان تو‏ام دگر چه خواهى
تو بلبل خوشنوایى و من
بستان تو‏ام دگر چه خواهى
گر زانكه برفت دل ز دستت
من جان تو‏ام دگر چه خواهى
گر درد تو بود از من اكنون
درمان تو‏ام دگر چه خواهى
من بعد ز راه لطف هر شب
مهمان تو‏ام دگر چه خواهى

با من چو محبت تو جا نيست
ميلم همه سوى مهربانيست

بسيار جفا و رنج بردى
تا راه بسوى گنج بردى
بيگانه ز خويش تا نگشتى
با وصل من آشنا نگشتى
خوش باش كه با تو عهد كردم
كاوراق فراق درنوردم
چون نيست ترا سر صبورى
زین بيش نجويم از تو دورى
وقت است كه برگ عيش سازى
با من بطريق دلنوازى
اقبالصفت شوم قرينت
گردم بمراد همنشينت
تا باده خورى ز ساغر وصل
سيراب شوى ز كوثر وصل

چون باد از آن نگارهمدم
اين مژده شنيد گشت خرم
آمد سوی آن شكسته دلشاد
وز مقدم دلبرش خبر داد
گفت اى كه وصال يار خواهى
از حق بدعاى صبحگاهى
خوش باش که یار خواهد آمد
بختت بكنار خواهد آمد
از باد چو عاشق دلفكار
بشنيد نويد مقدم یار
زین مژده دلش چو غنچه بشكفت
شد خرم و باد صبح را گفت
كاى همدم عاشقان دم تو
دلشاد شدم ز مقدم تو
جاى تو هميشه گلستان باد
بوى تو انيس عاشقان باد
گشتى تو همه دليل راهم
عذر قدمت چگونه خواهم
آنگه ز سر نشاط برخاست
بر وعده يار مجلسآراست
بزمى بخوشى چو گلستانى
بتخانه چين ازو نشانى
چون خلد برين بجانفزایى
چون باغ ارم بدلگشایى
آراسته همچو بزم كاوس
پیراسته همچو پر طاوس
اسباب طرب درو مهيا
چون شمع جمال آن دلارا

چون بزم تمام شد مزبن
با طالع سعد و بخت ايمن
بى زحمت انتظار ناگاه
چون بخت درآمد از در آن ماه
فرخندهه‌بتی چو خرمن گل
پيرايه لاله كرده سنبل
افروخته‌رخ چو شمع خاور
از طلعت او جهان منور
دل بسته زلف عنبرينش
جان همدم لعل شكرينش
با نسترنش بنفشه همبر
در لعل لبش حيوة مضمر
بالاش چو سرو ناز مایل
حيران شده عقل از آن شمایل
ابروش بحسن در جهان طاق
گيسوش كمند جان ‏مشتاق
چشمش بكرشمه فتنه‏انگيز
وز ناوک غمزه گشته خونريز
زلفش شده از نسيم درهم
بر برگ گلش نشسته شبنم
از حلقه زلف عنبر‏افشان
وز حقه لعل گوهر‏افشان
سر تا قدمش ز نازبينى
برده گرو از بتان چينى
افتاده چو مرغ نيم‏بسمل
بر خاک رهش هزار بيدل
عاشق ز سر نشاط برجست
در پاش فتاد و رفت از دست
آن خرميش چو روى بنمود
از هوش برفت و جای آن بود
این حال چو ماه عنبرین‏خال
زان خسته هجر ديد در حال
از قند لب گلاب پرورد
دادش قدرى و با خود آورد
آن دلشده یافت جانى از نو
آمد بتنش روانى از نو
گفت اى مه مهربان همدم
وی گلشن خوبى از تو خرم
صد قرن قرین شادمانى
يا رب که بكام دل بمانى
الطاف تو كرد شرمسارم
شكر کرم تو چون گزارم
از آمدن تو شادم ای دوست
خاک قدم تو بادم ای دوست
صد شكر كه آفتاب مقصود
از پرده غيب چهره بنمود
صد شكر که عاقبت بديدم
كز وصل بكام دل رسیدم
صد شكر که يافت جانم آرام
از دولت وصلت ای دلارام
صد شكر كه روز شد شب هجر
دل یافت خلاص از تب هجر
صد شكر كه ديده گشت روشن
از طلعت تو به وجه احسن

چون گشت مذاق آن بلاكش
از شكر شكر مقدمش خوش
بگشاد نگار ماه‏پيكر
از درج عقيق تنگ شكر
گفتش بطریق دلنوازى
كاى اختر برج عشقبازى
خوش باش كه غنچه مرادت
بشكفت ز گلبن سعادت
خوش باش كه وقت شادمانيست
هنگام نشاط و كامرانيست
جانت ز غم فراق امان يافت
وز وصل حيوت جاودان يافت
بسيار كشيدى انتظارم
تا با تو بوصل سر درآرم
اكنون بنشين بعشرت و ناز
چون شد در وصل بر رخت باز
فی الجمله سعادتش قرين شد
يارش بمراد همشين شد
گشتند بدان صفت که دانى
مشغول بعيش و شادمانى
آنكو بود از هواى يارى
در دام فراق روزگارى
دانى چه شود كه گردد آندم
كآيد ز درش نگار همدم
يا رب تو بلطف خود برآور
كام دل عاشقان غمخور
اميد شكستگان روا كن
درد دلخستگان دوا كن

چون گشت تمام كار عاشق
از وصل بصورت موافق
اين نظم كه بود در بيانش
در خاتمه گشت همعنانش
چون ديد خرد كه اين کواكب
از برج ضمیر گشت ناقب
وین بكر بيان نقاب بگشود
وز حجله دل جمال بنمود
گفت این صنم بدیع‏منظر
وین ماهرخ لطیفپیکر
منظومه گوهر ‏معانی
دیباچه نامه امانی
مصدوقه حال دردمندان
مجموعه راز مستمندان
این شمع كه خاطر تو افروخت
وین گنج که فکرت تو اندوخت
اين در گرانبها که سفتى
وین قصه جانفزا که گفتی
شايد که باب زر نويسند
بر صفحه ماه و خور نویسند
القصه مه ربیع‏الاول
این نظم بدیع شد مکمل
در هفصد و شصت بيت غرا
چون طره دلبران مطرا
نظمى نه که چند دانه در
شد سفته بمهیت تفکر
منظوم بسان عقد پروین
موسوم بروضة المحبین
از مدت هجرت محمد
رفته نود و چهار و هفصد

رفت ابن عماد عمر بر باد
زین عمر به باد رفته فرياد
تا چند پی خیال پویی
وصف رخ و زلف و خال گویى
تو بلبل بوستان جانى
مقصود ز ملک كن فكانى
زين ره گذر فنا چه خواهى
زین منزل پربلا چه خواهى
دل بركن ازين دوروزه‌منزل
بر نيك و بد جهان منه دل
اى خازن گوهر امانت
هان تا نكنى درو خيانت
هرچند ظلومى و جهولى
در معرض دولت قبولى
تا چند بت هواپرستى
اين نيست ره خداپرستى
روى از در خلق با خدا كن
انديشه اين و آن رها كن
دوری تو و گرنه ره بسی نيست
غير از تو حجاب تو كسی نيست
دل مخزن حكمت الهيست
دل آینه جمال شاهيست
آیینه دل چو زنگ گيرد
كى عكس جمال او پذيرد
يا رب بصلاح توبه‏كاران
يا رب بعلاج رستگاران
کز رهگذر رفيق توفيق
بنماى بما طريق تحقيق
1


